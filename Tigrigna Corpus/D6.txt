መናእሰይን ስፖርትን ትኹረት ንስፖርት ትኹረት ንጥዕና!
መናእሰይ ኣብ እዋን ክረምቲ ዕረፍቶም
ኣድለይቲ ኣብ ዘይኮኑ ቦታታትን ተግባራትን
ንከየሕልፍዎ ኣብ ሰናይ ተበግሶ ክውዕሉ ምግባር ኣብ
ክልልና እናተለመደ ይመፅእ ኣሎ።
ካብዚ ሓሊፉ ኣብ ዕብየት ከባቢኦም ግቡኦም
ክዋፅኡ ምግባር፣ ባህሊ ልምዲ ምትሕግጋዝ ከዕብዩ፣
በዚ ክዓብዩን ነቲ ዝፀንሐ ባህሊ ወለዶም ከዕብይዎን
ይገብሮም። ከምኡ እውን ኣብ ዝተፈላለዩ ውድድራት
ስፖርት ክሳተፉ ብምግባር ጥዕንኦም ይሕልዉ።
ተምሃሮ ሰገናትን እውን ተመሳሳሊ ኣድለይቲ
ኣብ ዘይኮኑ ቦታታት ንከየውዕልዎም ዝተፈላለዩ
ዓይነታት ስፖርት ዘካተተ፣ ብፍላይ ኣብ ኩዕሶ
እግሪ በብዕድሜኦም ተፈልዮም ውድድራት ከካይዱ
ምግባር ልሙድ እዩ።
ሎሚ ዓመት እውን ኣብ ክልልና ዝርከባ ከተ
ማታትን ወረዳታትን ተምሃሮ ኣብ ስፖርት ዘለዎም
ዓቕሚ ንምፍታሽን ንምዕባይን ኢሉ እውን ኣብ ቀፃሊ
ትኹረት ንስፖርት ትኹረት ንጥዕና!
ዓመት ዝካየዱ ክልላዊ ውድድራት፣ ነተን ከባብታት
ክውክሉ ዝኽእሉ ዝሓሹ ተፃወቲ ተምሃሮ ኣቐዲምካ
ንምምራፅን ካብዚኦም ዝሓሹ ስሩዓት ተተ ካእቲ
ስፖርተኛታት ብበዝሒ ንምፍራይ፣ ካልኦት ዕላማታት
ብምሓዝ ዝተፈላለያ ከተማታት ክልልና ንተምሃሮ
ብዕድመ ፈልዮም ውሽጣዊ ውድድራት እናካየዱ
ይርከቡ።
ኣብ ከተማ ኣክሱም ቤት ፅሕፈት ጉዳይ
መናእሰይን ስፖርትን ክኢላ ውድድርን ፌስቲቫልን
ስፖርት እቲ ከተማ ኣይተ ጉዕሽ መስፍን ኣብዚ
ክረምቲ ዘካይድዎ ዘለዎ ውሽጣዊ ውድድር ብኸምዚ
ይገልፅዎ፤ ኣብ ከተማና ኣብቲ ሒዝናዮ ዘለና ክረምቲ
ትሕቲ 15ን 17ን ዝዓመቶም ሰገናት ተምሃሮ ኣብ ክልልና
ንዝካየድ ውድድር ዝሓሹ ብቕዓት ዘለዎም ተተካእቲ
ኩዕሶ እግሪ ንምርካብ ካብ ነሓሰ 4 ጀሚሩ፤ ውድድር
ኩዕሶ እግሪ ኣብ ምክያድ ይርከብ።
ፈለማ ውድድር እተን ጋንታታት ኣብ ኣርባዕተ
ምድብ ተደልዲለን ዝፃወታ ዘለዋ ኮይንን ኣብ ሓደ መዓ
ልቲ ኣርባዕተ ፀወታ ብምክያድ እቲ ውድድር ነሓሰ 30
ንክዛዘም ይንቀሳቐሱ ኣለዉ።
ነቲ ፀወታ ዝመርሑን ዘተሓባብሩን ዳያኑን ካልኦትን
ነዚ ውድድር ብምትሕብባሮም እዚ ዝበሃል ክፍሊት የብ
ሎምን። እዚኣቶም ስፖርት ከባቢኦም ንምዕባይ ብናፃ
ይሰርሑ ኣለዉ። ምኽንያቱ በቲ ከተማ ኮነ ቤት ፅሕፈት
ጉዳይ መናእሰይን ስፖርትን ነቲ ውድድር መካየዲ
ዝኾን በጀት ብዘይምዳቡ እዩ። እቶም መተሓባበርቲ
በጀት የለን ኢሎም ስቕ ኣይበሉን። ስፖርት ከተመኦም
ንምዕባይ ዝገብርዎ ዘለዉ ፃዕሪ ዘለዎም ናእዳን ክብርን
በቲ ኣጋጣሚ ኣይተ ጉዕሽ ገሊፆም።
ኣብ ዝሓለፈ ዓመት ኣብ ተመሳሳሊ እዋን ውድድር
ዝተሳተፉ 16 ጋንታታት ነይረን። ኣብቲ ውድድር ክሳተፉ
ዝግበኦም ግና ብዙሓት ሰገናት ነይሮም። እዚ ክብል
ዝኻኣልኩ ሎሚ ዓመት ምስዘሎ ተሳትፎ ብምንፅፃር እዩ።
ሎሚ ክረምቲ ኣብ ዝግበር ዘሎ ውድድር 26 ጋንታታት
ይሳተፋ ኣለዋ። እቲ ተምሃሪ በብእዋኑ ኣብ ኩዕሶ እግሪ
ዘለዎ ድሌት ይዓቢ ምህላው የርኢ።
እዚኣቶም ቀበሌታት፣ ጣብያታትን ቀጠናታትን
እቲ ከተማ ዝውክሉ እዮም። ኣብቲ ዝካየድ ዘሎ ውድ
ድር ዝሳተፉ ተምሃሮ ኩሎም ኣብ ሓጋይ ዘይተሳተፉ
እዮም። እዚ ዝተገበረሉ ምኽንያት እቶም ኣብ ሓጋይ
ዝፃወቱ ዝሓሸ ብቕዓት ስለዘለዎም ምስዚኦም ምውድዳር
ኣይተደለየን። ካሊእ ምኽንያት ዕላማ እቲ ውድድር ሓደ
ሽቲ ተወዳደርትን ተተካእትን ንምርካብ ከምኡ እውን
ቐፃሊ ዓመት ኣብ ዓድ ግራት ዝካየድ ውድድር ተምሃሮ
ኣብያተ ትምህርቲ ነቲ ከተማ ዝውክሉ ዝሓሹ ተፃወቲ
ብበዝሒ ኣዳሊኻ ንምፅናሕን ንምፍላይን ዝዓለመ እዩ
ይብሉ ኣይተ ጉዕሽ።
ኣብቲ ውድድር ዝሳተፉ ዘለው ካብ ቀጠናታት
ዝተወከሉ ብምዃኖም ሕጋዊ ማህተም ወይ ስሩዓት
ጋንታ ምዃኖም ዝገልፅ ነገር የብሎምን። እዚ ብምዃኑ
ብቐሊሉ ትምህርቲ ምስተጀመረ ክብተኑ ይኽእሉ እዮም።
ከይብተኑ ኣብተን ከባብታት ዘለዉ ሰብ ሃፍትን ስፖርት
ፈተውትን ወገናት ንገሊኦም ዕጥቂ ክሕግዙ ይግብር
ኣሎ። እዚ ዝስራሕ ዘሎ ድማ ብፃዕሪ ኣሰልጠንቶም እዩ።
እዚኣቶም እንተነኣሰ ዕጥቂ ተረኪቦም ምስቲ ዘለዎም
ድሌት ፀወታ ንብዙሕ እዋን ኣብ ስፖርት ክፀንሑ
ይኽእሉ። ስፖርት እቲ ከተማ ኣብ ምዕባይ እውን ዝሓሸ
ግደ ክህልዎ ይኽእል።
ኣብ ዝሓለፈ ዓመት ክረምቲ ተመሳሳሊ ውድድር
ካብ ዝተሳተፉ እተን ትሻዓተ ጋንታታት ኣብ ሓጋይ እውን
ብምቕፃል ውድድረን ኣካይደን። ሎሚ ክረምቲ እውን
ተመሳሳሊ ብዙሓት ጋንታታት ሓደሽቲ ብምዃነን ዝሓሸ
ደገፍ ረኺበን ሓጋይ እውን ክሳተፋ እየን ዝብል እምነት
ኣሎ። እዚ ንምግባር ቤት ፅሕፈት ጉዳይ መናእሰይን
ስፖርትን እቲ ከተማ ይፅዕር ከምዘሎ ወሲኾም ገሊፆም።
ኣብ ስፖርት ኩልሻዕ ዝላዓል ፀገም ግና ከምቲ
ዝድለ ዘይዕረ ሕፅረት መሳርሒን ዕጥቅታትን እዩ።
ኣብቲ ውድድር ዝሳተፉ ዘለዉ ተምሃሮ ብምዃኖም
ባዕሎም ዕጥቂ ክገዝኡ ኣይኽእሉን። እዚ ስለዝኾነ ዋላ
ፅቡቕ ዓቕምን ድሌትን ዘለዎም ተምሃሮ ብሰንኪ ሕፅረት
መሳርሒ ተሓቢኦም ዝተርፉ ሰገናት ብዙሓት እዮም።
እዚኣቶም ክወፁን ስፖርትና ክዓቢ ዝኽእልን ብቑዓት
ተተካእቲ ስፖርተኛታት ክርከቡ ዝኽእሉ ስፖርት ካብ
ደገፍ መንግስቲ ወፅዩ ህዝባውነት ዝተላበሰ ክንፈጥር
እንተኽኢልና እዩ።
መንግስቲ ንስፖርት ዝምድቦ በጀት ዋላ እኳ
ዓቕሙ ሪኡ እንተኾነ ግና ድማ እኹል ኣይኮነን። ስለዚ
ህዝብን ሰብ ሃፍትን ነዚ ብዝግባእ ብምስትብሃልን ብም
ርዳእን ኣብ ከባቢኦም ዘለዉ ሰገናትን ዓበይትን ኣብ
ዘይተደለይቲ ቦታታትን ተግባራት ንከይውዕሉ ወይ ኣብ
ስፖርት ንክውዕሉ መዘውተሪ ስፍራታት ብምብዛሕን
መሳርሕታት ብምግዛእን ዓብዪ ሓገዝ ክገብር ኣለዎ
ይብሉ።
ኣብዚ እዋን ቁፅሮም ቀሊል ዘይበሃል መናእሰይ ኣብ
ዝተፈላለዩ ወልፍታት ኣትዮም ይርከቡ። ናይዚ መንቀሊ
እኹል መዘናግዒ ቦታታት ብዘይምርካብን፣ ብስፖርት
ዝገወደ መንእሰይ ኣብ ምፍጣር ዘሎ ከይድን ኣተሓሳስባን
ዝተሓተ ምዃኑ እዩ። ሎሚ ገሊኦም ወለዲ ደቆም ኣብ
ስፖርት ብምውዓሎም ካብ ሕማቕ ወልፍታት፣ ነገራትን
ቦታታትን ርሒቖም ኣብዚ ምውዓሎም ሕጉሳት ዝኾኑን
ዘመስግኑን ብዙሓት እዮም። እዚ ታሕጓስ ናይ ኩሉ ሕ/
ሰብና ክኾን፤ ሕዚ እውን ብህዝብን ሰብ ሃፍትን ንስፖርት
ዝወሃቦ ደገፍን ትኹረትን ክዓቢ ኣለዎ ይብሉ።
እቲ ውድድር ካብ ዝጅመር ፈላማይ መዓልቱ
እዩ። ብቴክኒክ ፅቡቕ ብቕዓት ዘለዎም ተፃወቲ
ተራእዮም። ዝሓሸ ብቕዓት ዘለዎ እተን ጋንታታት
እንተፈሪሰን ንሶም እውን ከይብተኑ ንምግባር፣ ምስ
ኣሰልጠንቲ ብምዝርራብ እንተኽኢሎም ከምዘለዉ
ሙሉእ ጋንታ፣ እንተዘይኮይኑ እቶም ዝሐሹ ብም
ምራፅ ሓደሽቲ ጋንታታት ብምጥያስ ሓጋይ እውን
ኣብ ውድድር ዝፀንሕሉ ኩነታት ክፍጠር እዩ።
እተን ኣብቲ ውድድር ዝሳተፋ ዘለዋ ጋንታታት
ኣብ ላዕሊ ከምዝተገለፀ ንቀጠናታትን ቀበሌታትን
ዝውከላ እየን። ሕጋዊ ማህተም እውን ተዋሂብዎም
እዩ። ነገር ግና ማህተም ካብ ምሃብ ሓሊፎም ስሩዕ
ደገፍን ክትትልን ዝገብራ ቀበሌታትን ቀጠናታትን
ዳርጋ የለዋን። እቲ ፀገም እንታይ ዝፈጠሮ እዩ?
ኢልካ ምስዚኣተን ክትዘራረብ ከለኻ እውን ቀበሌታት
በጀትን ሓይሊ ሰብን የብልናን ይብላ።
ህዝቢ ኣለዓዒልካ ደጋፊ ስፖርት ክኾን ኣብ
ምግባር ዘሎ ምንቅስቓስ ዝተሓተን ዳርጋ ኣይነበራን።
እዚ ንምምሕያሽ እተን ጋንታታት ብማሕበርን
ጉዳይ መናእሰይን እተን ቀጠናታት ዝድገፋሉ ባይታ
ንምስራሕ ፃዕርታት ይግበር ኣሎ። ግና ድማ ስፖርት
ህዝባውነት ኣብ ምግባር ዘሎ ኩነታት ሕዚ እውን
ብዙሕ ይተርፎ እዩ።
ሎሚ ኣብ ዘይተደለይቲ ተግባራት ዝውዕሉ
ዘለዉ መናእሰይ፤ ኣቐዲምካ ኣብ ስፖርት ክው
ዕሉን ብስፖርት ክህነፁን ስለዘይተገበረ እዩ።
እቶም ህፃውንቲ ደቂ ህዝቢ እዮም። ሎሚ እውን
ስሕተትና ክንደግም የብልናን። ህዝቢ ንደቁ ካብ
ሕማቕ ቦታታትን ተግባራትን ንምርሓቕ ክብል ኣብ
ስፖርት ክውዕሉ ንምግባር ንስፖርት ዘድልዩ ዕጥቅን
መሳርሕታትን ንምግዛእ ድፍኢት መንግስቲ ተፀባዪ
ክኾን የብሉን። መናእሰይ ፅባሕ ኣብ ሕማቕ ነገራት
ምስ ኣተዉ ቀዳማይ ተጎዳኢ ወላዲ እዩ። ስለዚ
ንቀፃሊ ኩሉ ናተይነት ስምዒት ብምሓዝ ክሰርሐሉ
ይግባእ።
ኣብ ዝሓለፈ ዓመት ክረምቲ ኣብ ዝተኻየደ
ውድድር ዝበዝሓ ብዘይዕጥቂ ተሳቲፈን ነይረን።
እተን ናይ ሎሚ ግና ዳርጋ ዝበዝሓ ዕጥቂ ኣለወን።
እቲ ዕጥቂ ዝበዝሕ ብሰብ ሃፍቲ ዝተገዝአ እዩ።
ነዚኣቶም በዚ ኣጋጣሚ ክነመስግን ንደሊ ምስ በሉ፤
ነዚኣቶም ናይ ምስጋናን ኣፍልጦን ሽልማት ንምሃብ
እውን ምድላዋት ከምዝግበር ገሊፆም። ኣብ ኣክሱም
ዘለዋ ጋንታታት ሕፅረት መሳርሒ ዘጋጥመን ዘሎ
ህዝብን ሰብ ሃፍትን ስለዘይድግፉ እንተይኮነስ ህዝቢ
ነዚ ንክገብር ዘተሓባብርን ዝመርሕን ግዱስ ኣካል
ብምስኣኑ እዩ ይብሉ።
ኣብተን ዝዓበያ ሃገራት ኣውሮፓ፣ ኤስያን
ኣሜሪካን ሳኣን ስፖርታዊ ምንቅስቓስ ምግባር ዝመፁ
ሕማማት ዳርጋ የለውን። ኩሉ ብዓቕሙ ምንቅስቓስ
ስፖርት ዝገብር ስለዝኾነ፤ ኣብ ሃገርናን ክልልናን
ግና ይትረፍ ዓበይትን ህፃውንትን መናእሰይን ኣብ
ስፖርት ክንቀሳቐሱ እኳ እንተደለዩ ሳኣን ትኹረትን
ሓገዝ መሳርሕታትን ቁፅሩ ዘይናዓቕ ወገን ኣብ
ወልፍታትን ሕማቓት ተግባራትን ይውዕሉ ኣለዉ።
ነዚኦምን ካልኦት ካብ ሕማቕ ቦታታትን ተግባራትን
ምውፃእ ዝካኣል ንስፖርት ትኹረት ምግባር ማለት
ንጥዕና ሕብረተሰብን ትኹረት ምግባር ምዃኑ ብም
ግንዛብ፤ ነዚ ምትግባር የድሊ።