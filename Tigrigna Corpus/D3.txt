ደመር ፍትሕን ማዕርነትን !
እዚ ቅንያት ኣብ መዋእል ህዝቢ ትግራይ ገዚፍ ምዕራፍ ቃልሲ ዝዝንተወሉ ብሓያል መስዋእትን
እምቢታን ዝተነድቀ ማዕበል ወየንቲ እዩ፡፡ “ጠንጠነለይ፣ ኣይዳነን፣መግዛእተዊ ኣርዑት ኣይፀውርን
ንኽብርን ማዕርነትን ስጋይ ቆሪሰ ሓርነተይ የረጋግፅ ብምባል” ሰርቢ ሓርነት ብትንታግ ሓዊ ተሰንዩ ካብ
ወጀራት፣ ዞባ ደቡብ መቐለ ክልተ ኣውላዕሎ ፣ተንቤን ተቐኒቱ ኣኽራናት ትግራይ ከዲኑ ዓመፀኛ ስርዓት
ሃይለስላሴ ናብ ዝበረኸ መዋጥርን ፀበባን ዘእተወ ደመር ፍትሒ፣ ቅናት ማዕርነት ተጋሩ ንምርግጋፅ
ዓሊሙ ዝተወለዐ ምንቅስቃስ ሓፋሽ ኔሩ፡፡
ቀዳማይ ወያነ ዘልዐሎም ሕቶታት ሰረቶም ነጉዲ ሐርነት ኣንፃር ብሄራውን ደርባውን ወፅዓ
ዝሓንገደ ሰውራ ተወለዐ፡፡ ኣብ ትሕቲ “ዓረና ገረብና ንሓሉ” ዝብል ፍናንን ትብዓትን ዝወደየ ጓህሪ
ቃልሲ ብቐዳሞት ኣያታትና ዝጋረረ መንፈስን ትግራዋይነትን ኣሃዱ ኢሎም ጀመሩ፡፡ ኣብቲ ቀዳማይ
ዋዕላ ካብ 12 ገረብ ዝተውፃእፅኡ 84 ኣባላት ዝርከብዎ ባይቶ ዝተመሓላለፈ ውሳነታት ድማ 8 እንትኾኑ
ሓፈሻዊ እቲ መልእኽቲ
1. ብገዛእቲ ኣምሓራ ኣይንግዛእን
2. ግብሪ ኣይንኸፍልን
3. ንሕና ትሕት ልዕል ዘይብሉ ፍትሒ ንደሊ፡፡ ምስ ካሊእ ማዕረን ቀንጭን ኢና፡፡
4. መንግስትና ገረብና ብዝብል ውሳነታት 12 ገረብ ተኣዊጁ፡፡ ሓፋሽ ትግራይ ንፃት እውን ዝኾነ
መግዛእቲ ከምዘይቕበል ዘረጋገፀሉ እዋን እዩ፡፡ ኣያታትና ስርዓት ሃ/ስላሰ ማእለያ ዘይብሉ ብረት ለበስ
ድሩዓት ፣ ኣፅዋራት፣ሃንደስትን ቀለስትን ሃፀያዊት እንግሊዝ እናተመርሑ ህዝቢ ትግራይ ሐማቲሎም
ቀቲሎም ንምግዛእ ዝፈፀምዎ እከይ ግብሪ ዝርሳዕ ኣይኮነን፡፡ ንምጥቃስ ዝኣክል እውን ኣብ ከተማ
መቐለ ዕለተ ቀዳም ዕዳጋ ኣስታት 62ዐ ተጋሩ ብነፈርቲ እንግሊዝ ካብ የመን ተላዒለን ጨፍጪፈንኦ፡፡
ድራርን መግብን ገዛእቲ ኣምሓራ ኮይኑ፡፡ ኣብዚ ክርሳዕ ዘይብሉ ድማ ኣያታትና በታ ዝነበረቶም ዓቕምን
ጥበብን ትግራይ ንኣስታት 21 መዓልቲ ሓራ ክትወፅዕ ጌሮም፡፡
ህዝቢ ትግራይ ዘይዳነ፣ ዘይልወ ጭዋዳ ዝወነነ ህዝቢ ከምዝኾነ ዘመስከረ ታሪካዊ ፍፃመ ነይሩ፡፡
ሽዑ ዝተወለዐ መንፈስ ቃልሲ ድማ ንፃፍ ዳግማይ ወያነ ብምዃን ብዓርሓታት ደደቢት ዳግማይ ነቲጉ፡
፡ ብዕላማ፣ፅንዓትን ወታሃደራዊ ጥበብን ሓይሊ ካብ ቀዳሞት ወለዲ ኣሉላን ዮሃንስን ብብልሒ ቀሲሙ
ብፅፁይ መስመራትን ወያናይ ዲሞክራሲያዊ ኘሮግራም እናተመርሐ ስርዓት ደርጊ መቓብር ኣውሪዱ፡፡
ንሓዋሩ ድማ ቋንቋና፣ክብርናን መንነትናን ዓምፂፁ ክገዝአና ዝኽእል ሓይሊ ከምዘየሎ መባእ
ኸፊልና ዘረጋገፅናዮ ሓቂ እዩ፡፡ ሎሚ እውን ፍፃመ ትማሊ ረሲዕኹም ኣንፃር ህዝቢ ትግራይ ወፍሪ፣
ፀለመን ጐነፅን ዝጀመርኩም እልበዲን አዛብእ 1 ን 2ዐ ብምዃን ሕዚ እውን ን 6ይ ግዘ ተማሪኽኩም
ዲኖ ህበይ ከምእትኸደኑ ክትርድኡ ይግባእ፡፡
ክንዕወት ኢና !
ርሑስ ሓድሽ ዓመት