እንተዝኸውን እንተኮነ ልሳነ ጥበብ ወይ (ቃንቃ)  ስለዝኮነ ዶ/ር ጸኃፊ 1ይ ብርኪ ቤ/ትምህርቲ ንጉሥ ኃይለሥላሤ ከምዝፅሓፍዎ ስዓታት ሕ/ሰብ ’ሎ
ኣሸንዳ፡- ሓድነት ተጋሩ ዘሰጣጠመት ፍልይቲ ቅነ ኃይለሥላሤ በዓል ኣሸንዳ አዚ ዓመት ካብ ዝኾነ እዋን ንላዕሊ ዘበን ዘይስዕሮ ፍሉይ ታሪኻዊ ሕላገት
ዘንበረ ቅነ ኮይኑ ሓሊፉ። ኣብ ዝሓለፈ ዓመት ኣብ መፅሄት መቓልሕ ትግራይ በዓል ኣሸንዳ ኣብ
ክልል ትግራይ ናይ ልዕሊ 3000 ዓመት ዕድመ ከም ዘለዎ ሓቢርና ምንባርና ይዝከር።
ስለ ዝኾነ በዓል ኣሸንዳ ብዘይምቁርራፅ ካብ ውሉድ ወለዶ እናተወራረሰ ኣብ ዘለናሉ ዘበን
እንትበፅሕ ቢሮ ባህልን ቱሪዝምን ክልልና ብዋናነት ናብዚ ሐዚ በፂሕሉ ዘሎ ብርኪ ንክበፅሕ ልዑል
እጃም ተፃዊቱ እዩ። ኣሸንዳ መንነት ቀዳሞት ደቂ ኣንስትዮ ተጋሩ ዘንፀባርቕ ጥራሕ ዘይኮነስ ብዘይ
ገለ ገደብ ኩነት ነፃነት ደቂ ኣንስትዮ ’ውን ዝረጋገፀሉ በዓል ብምዃኑ ምኽንያት ፍሉይ ይገብሮ።
ምእንተ እዙይ እዚ በዓል ኣብ ትግራይ ጥራሕ ተወሲኑ ዝተርፍ ዘይኮነስ “መዓልቲ ነፃነት ደቂ
ኣንስትዮ!” ተባሂሉ ብብርኪ ዓለም ተፈላጥነት ረኺቡ ኣብ መላእ ዓለም ዝርከባ ደቂ ኣንስትዮ
መዓልቲ ነፃነተን ንምኽባር በብዓመቱ እናመፃ ንከብዕለኦ ቢሮ ባህልን ቱሪዝምን ኣበርቲዑ ከም
ዝሰርሕ ኣብ ዝሓለፈ ዓመት ቃሉ ከም ዝሃበና ሓቢርና ነይርና። እቲ ምንቅስቓስ ኣብ ተግባር ንምውዓል እነሆ
ሎሚ ዓመት ነዚ በዓል ንምኽባር ብርክት ዝበሉ ዕዱማት ኣጋይሽ ካብ ዝተፈላለዩ ክልላት ሃገርና
ኣትዮም ተዓዚብና። ካብ ዓዲ ውሽጢ ጥራሕ ዘይኮነስ ካብ ዝተፈላለዩ ወፃእ ዓድታት ’ውን ደቂ
ኣንስትዮ ጋመን ግልብጭን ኣልዋሶን ተቖኒነን ጥልፊ ተኸዲነን ብባህሊ ትግራይ ወቂበን ፌሽተአን እናገለፃ ውዒለን።
ኦላ ካብ ዩክሬይንን ኤሪካ ካብ ደቡብ ኮርያን ኣብዚ በዓል ብባህሊ ተጋሩ ወቂበን ዝወዓ ወፃእ
ተኛታት ኣጋይሽ እየን። እዘን ኣጋይሽ ዳናይት ታደሰ እትበሃል ትግራወይቲ ተምሃሪት ዩንቨርስቲ መቐለ
እያ ዓዲማ ኣምፂኣተን። ከም ኣበሃህላ እዘን ኣጋይሽ እዚ በዓል ደቂ ኣንስትዮ ብፍሉይ ብባህለን ደሚቐን
ዝዉዕላሉ ኣዝዩ ስሓቢ ብምዃኑ ዓለም ፈሊጥዎ ካብዙይ ብዝበለፀ ልዑል ፅንብል ክኽበር ይግባእ።
ነዙይ ብተወሳኺ ነዚ በዓል ንምኽባር ድሕሪ ዓሰርተ ዓመት ካብ ጀርመን ዝመፀት ተወላዲት
ትግራይ መንእሰይ ገነት ገ/ህይወት እዚ በዓል ብሓደ ወገን ቀልቢ ዓለም ዘንጠልጥል ኣዝዩ
ኣሸንዳ፡- ሓድነት ተጋሩ ዘሰጣጠመት ፍልይቲ ቅነ ዉቁብ በቲ ካሊእ ወገን ድማ ሓድነት ተጋሩ ኣብ ሓደ
መስመር ዘተኣሳሰረ ብምዃኑ ፍሉይ ትርጉም ከም ዝሃባ ተዛሪባ።
ኩሉ ኣብ ወፃእ ዓድታት ዝነብር ትግራዋይ ድማ ኣብዚ ዉቁብ በዓል እዙይ ተረኺቡ በቲ
ሓደ ወገን ብባህሊ ቀዳሞት ወለዱ ኮሪዑ ንዓለም ከፋልጥ በቲ ካሊእ ገፅ ድማ ምስ ስድርኡ ንክራኸብ
ትላበው።ነባሪነተን ኣብ ኣዲስ ኣበባ ዝኾና ወ/ሮ እቴነሽ ገብሩ ድማ በቢዓመቱ ብዘይ ምቁርራፅ ነዚ በዓል
ንምኽባር ካብ ኣዲስ ኣበባ ከም ዝመፃ ይገልፃ። ከም ኣገላልፃ ወ/ሮ እቴነሽ በዓል ኣሸንዳ በብ
ዓመቱ ካብ ዓሚ ሎሚ የሐሽ ዘብል ካብ እዋን ናብ እዋን ብኩለ መዳዩ እናተመሓየሸ ይኸይድ ኣሎ።እዙይ
ድማ ብሕታዊ ሃፍቲ ህዝቢ ትግራይ ብምዃኑ ብዝ በለፀ ንቕድሚት ተጠናኺሩ ክቕፅል ከም ዝግባእ
ይላበዋ። ኣብዚ በዓል ዝተረኸቡ መራሒ ትውልደ “ኣዮኻ ናይና” ኣቦ መንበር ውድብ ህወሓትን ምክትል
ርእሰ ምምሕዳር ብሄራዊ ክልላዊ መንግስቲ ትግራይን ዝተኸበሩ ዶ/ር ደብረ ፅዮን ገ/ሚካኤል ከምዚ ዝስዕብ
ኢሎም ነበሩ። ህዝቢ ትግራይ ብቛንቁኡን መንነቱን ሓፊሩን
ተዋሪዱን ኣብ ዓዱ ርእሱ ደፊኡ ንክነብር ዘኽአለ ፍሉይ ታሪኻዊ ኣጋጣሚ ነይሩ። እንተኾነ ግና
ህዝቢ ትግራይ ኣብ ታሪኹ ንዝኾነ ይኹን መፅቀጥቲ ኣሜን ኢሉ ዝቕበል እንግዳዓ ስለ ዘይብሉ በቢእዋኑ
ንዘጋጥምዎ ፀገማት ብምብዳህ ባህሉን መንነቱን ዓቂቡ ፀኒሑ እዩ። ከምኡ ስለ ዝኾነ‘ዉን እዩ ህዝቢ
ትግራይ ንነዊሕ እዋን ባህሉን መንነቱን ዓቂቡ ክፀንሕ ዝኸኣለ። ብምዃኑ‘ውን ህዝቢ ትግራይ ወናኒ ሃፍታም
ቋንቋ፣ ባህሊ፣ ስልጣነን ነዊሕ ታሪኽን እዩ። ካብ ቆልዑ ኣሸንዳ ብዙሕ ነገር ክንመሃር ይግባእ።
ኣከዳድናኽን ዝተፈላለየን ስሓብን እዩ። ካብኡ ንላዕሊ ግና ሓድነትክን ዘህርፍ እዩ። ዜማኽን ዜማ ሓድነት
እዩ ፤ ዜማ ለውጢ እዩ። ቆልዑ ኣሸንዳ ኣብ ቦታኽን ተረኺብክን ተብዕላ ኣለኽን፤ቃልክን ኣየዕበርክንን።
ካልኦትና‘ውን ካብ ቆልዑ ኣሸንዳ ተማሂርና ኣብ ቦታና ንረኸብ ፤ ቃልና ኣይነዕብር ህዝቢ ትግራይ
ንዝተፈላለየ ኣተሓሳስባ ዘተኣናግድ ኮይኑ ድሕንነትን ጥቕምን ትግራይ ዝምልከት ግና ከም ህዝቢ ኣብ
ሓደ መስመር ተሰሊፉ ዝወፍር ጥራሕ እንተይኮነስ ንሰላም፣ልምዓትን ዴሞክራስን ብሓደ ዝወፍር ‘ውን
እዩ።እዚ ኣብ ታሪኽና ተደጋጊሙ ዝተመስከረ ነባሪ መንነትና እዩ።